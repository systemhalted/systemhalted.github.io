---
layout: post
title: तन्हाई
category: [Poetry, Hindi, हिंदी, aatmiyata]
tags: [life, philosophical, loneliness]
comments: true
description: यह कविता मैने १७ मार्च २००२ को आगरा में खतैना रोड वाले घर में लिखी थी तकरीबन रात को १:२५ प्रात: बजे।
featured: false
---

        चारों और के अंधियारे में

        जब मैं छत पर बैठा था अकेला,

        दूर तक निहारने कि कोशिश कर रहा था ,

        तभी मुझे लगा मेरी आत्मा मुझसे अलग हो

        मेरे पास आ बैठी है ,

        मेरी तन्हाई में अपने को शामिल करने ,

        और शायद कुछ कहने !

        जैसे ही वह हुई कुछ कहने ,

        कहीं दूर किसी ने एक दीप जला दिया ,

        यह सोच कि सुबह के सूरज कि

        पहली किरण आ पड़ी है ,

        वह मेरे भीतर समां गयी ,

        मुझको वहीं छोड़ ,

        मेरी तन्हाई में !!

