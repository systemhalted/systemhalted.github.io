---
layout: post
title: चाहत
category:
- Poetry & Literature
comments: true
description: 
featured: false
tags:
- poetry
- hindi
---
  मजबूरी और बेबसी का जो है आलम,
  निजात उससे पाने की चाहत है,
  इंसानों को अब इंसानियत की है ज़रुरत,
  बस उनको यह समझाने की चाहत है |

  की चाहतें तो हजारों पाल बैठे हैं,
  पर न पता किस चाहत की हमसे क्या चाहत है,
  की भूल बैठे ज़माना खुशियों का,
  न जाने ग़मों को हमसे इतनी क्या चाहत है ||

  चाहते तो हम भी थे चाहतों की हद्द तक,
  पर न जाने क्यूँ चाहतों को हदों में सिमटने की चाहत है,
  शर्माने से रोका काफी बार इन चाहतों को,
  न जाने क्यूँ इन्हें सिमट जाने की चाहत है |

